\subsubsection{Reflekjsoner om faget}

\paragraph{Karsten}
Faget har fasilitert at studenten får en sjanse til å undersøke seg selv grundig i gruppesamarbeid. 
Som informatikkstudent- og som frivillig i verv, hvor jeg har fått mye erfaring med ledelse, har jeg vært involvert i gruppearbeid hvert semester. 
Ingen av disse vervene eller fagene har vært lagt opp rundt det å lære studenten gruppearbeid, og det har kunne merkes. 
Jeg mener at EiT er et fag som hører til i første eller andre semester, i hvert fall når det gjelder informatikk. 
Jeg har fått øye på mye, både hva angår min egen personlighet i gruppeforstand, samt hvordan en gruppe kan utvikle seg generelt. 
Selv mener jeg at jeg kan være en dominerende personlighet, og spiser litt for mye av samtalekaken til tider. 
Dette kan skyldes de litt stille og sky personlighetene jeg er vant med fra gruppearbeid på informatikk, og det kan skyldes erfaringen med ledelse i verv, hvor jeg er vant til å avbryte for å holde flyt og inkludere alle. 
Dette er et aspekt av meg selv jeg kunne ha roet ned i EiT. Det inngikk litt i planen - alle medlemmene på gruppen satt et personlig mål tidlig i prosjektet, og mitt var å ikke avbryte og snakke for mye. 
Jeg har blitt bedre på dette, men det er fortsatt et problem jeg må jobbe med. 
Folk som snakker for mye fyller fort samtalerommet, og dette kan gjøre at andre snakker mindre som kanskje burde snakke mer. 
Jeg har videre lært mye om å forholde seg diplomatisk så mye som mulig, og benytte den sokratiske diskusjonsmetoden for å holde konflikter så objektive som mulig. 

\paragraph{Ingelin}
Eksperter i team har vært et tidkrevende og mentalt krevende fag. 
Spesielt i starten var det en uvant påkjenning å reflektere, diskutere og gi så mye av seg selv i en gruppe. 
På grunn av god innstilling, respekt og åpenhet mellom gruppemedlemmene ble det raskt veldig enkelt å slappe av og være seg selv.
Jeg er fast bestemt på at oppbyggingen av EiT med tilrettelegging for god dialog i samarbeidet har dannet grunnlaget for at vår gruppe har utviklet seg til det den er i dag.
Jeg har lært viktige momenter jeg vil ha i bakhodet når jeg i framtiden skal samarbeide med andre.
Jeg har også fått utviklet mine lederegenskaper og fått bekreftet at jeg er en person som kan fremstå stille, men likevel har gode ideer å komme med.
Faglig var jeg den som hadde best forkunnskaper i biologi og biokjemi, men følte meg absolutt ikke selvsikker innen feltet.
Det tok dermed tid før jeg skjønte at jeg faktisk hadde mye kunnskap å dele, og at man ikke trenger bachelorgrad i et emne før man sitter på mer kunnskap enn andre.
Når andre studenter spør meg om min erfaring med EiT kommer jeg til å svare at om man møter opp med god innstilling og villighet til å lære, så vil man få mye viktig ut av emnet, som både kan benyttes som medmenneske og arbeidspartner.

\paragraph{Anna}
Det er første gang som student at jeg har jobbet i en gruppe, det var ingen tvil på at det skulle være lærerik og det har vært det.
Jeg har lært først og fremst at å være flinkere å jobbe i en gruppe betyr ikke å bytte sin personlighet eller å følge en unaturlig oppskrift for å være den perfekt gruppemedlem. 
Det handler mer om hvordan mann må respekterer og aksepterer forskjellige trekk av hverandres personlighet og se hva disse forskjell kan gi mer enn kan betrakte. 
Jeg har lært å gi tilbakemeldinger og det ble enklere enn det jeg hadde trodde. 
Jeg har også lært å få tilbakemeldinger, disse har fortsatt litt ubehagelig men jeg har
 en mye mer avslappende forholdet til kritikk enn i begynnelse. 
 Min personlig mål for faget var å gå ut av min konfortsone og gå dyp inni andre fagfeltet: jeg følte at jeg klarte det veldig bra og satt meg inn i både biologi og Roversteknologi som jeg kunne nesten ingenting fra før. 
 Jeg er fornøyd med min personligutvikling og gruppensonnsats og synes at EIT har vært en veldig positiv opplevelse. 
 
\paragraph{Simen}
Før jeg tok dette faget trodde jeg at jeg hadde en tendens til å avbryte mye i diskusjoner og samtaler.
Etter en stund lærte jeg at dette ikke var tilfelle, heller det motsatte.
Jeg avbrøt ikke i det hele tatt og ble definert som en av de mest "stille" i gruppen.
Dette har gitt meg mulighet til å trene på å delta mer med ideer og innspill.
Jeg oppdaget blant annet at jeg ikke alltid trengte å ha en ide ferdig tenkt ut for å kunne dele den med gruppen.
En av fordelene å jobbe i en slik gruppe er at andre kan bygge videre på mine ufullstendige ideer.
En annen viktig ting jeg lærte var at min kunnskap er unik (til en viss grad).
I mitt fagfelt, konstruksjon, er det ganske viktig at jeg alltid regner rett.
Det er svært ugunstig at konstruksjonen bryter sammen og at menneskeliv i verstefall går tapt.
Derfor får jeg aldri helt følelsen av å ha nok kunnskap, spesielt ikke når man vanligvis kun jobber sammen med andre som har mer kunnskap på mitt felt en det jeg har.
Arbeidet i denne gruppen har vist meg at jeg faktisk har en del kunnskap som ikke nødvendigvis alle andre har.
Alt i alt har jeg lært en del om meg selv, og da spesielt hvordan jeg arbeider i en gruppe og hvordan jeg deler min kunnskap.
Selv om jeg ikke hadde denne oppgaven som førstevalg, er jeg svært glad for at jeg havnet der jeg havnet og fikk jobbe med sammen med min gruppe.
 
 
 
 
 
 
 
 
 
 
 
 
 
 
 
 
 
 
 
 
 
 
 
 