\subsubsection{Ingelin Garmann}

\paragraph{Personalia}
Jeg er 23 år, oppvokst i Bergen og bodde der til utgangen av videregående med unntak av et skoleår på utveksling i Nevada, USA.
Jeg gjennomførte et år med førstegangstjeneste i Hæren etter videregående.
Nå holder jeg på med Siv.ing grad innen industriell kjemi, med spesialisering innen kjemisk prosessteknologi. Jeg har størst interesse for prosesskontroll og reguleringsteknikk.
På fritiden driver jeg med CrossFit og vektløfting.

\paragraph{Forventninger til EiT}
Jeg var veldig spent på å arbeide i en tverrfaglig gruppe med stort fokus på selve gruppedynamikken.
Et slikt fokus er fremmed for de fleste innen tekniske studier, slik at jeg forventet og håpet å få god erfaring på området.
I tillegg til erfaring ønsket jeg å lære metoder for å unngå konflikter, og ikke minst bli mer bevisst på meg selv som person i en gruppe.
I tillegg var jeg spent på hvordan jeg kunne bidra faglig, og hva jeg kunne lære av andre.
Landsbyen "Biologisk skattejakt på planeten Mars" var ikke ett av mine øverste valg da interessen for biologi ikke var så stor.
Jeg hadde forventninger om å kunne benytte både kreativitet og teknologi i en problemstilling som omhandlet kolonisering og terraforming av en planet.
På tross av at jeg hadde hørt negative bemerkninger om EiT, var jeg innstilt på å få noe positivt ut av faget!