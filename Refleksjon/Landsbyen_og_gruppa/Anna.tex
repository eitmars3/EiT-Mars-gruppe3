\subsubsection{Anna Solveig Julia Solheim Testan\`{e}re}

\paragraph{Personalia}
Jeg er 25 år gammel, født og oppvokst i Sør-Frankrike. Jeg flyttet til Norge i 2007 og bodde også et år i Berkeley, California, i fjor.
Jeg studerer teoretisk matematikk med fordypning i kryptografi. Masteroppgaven jeg skriver handler om elektroniske stemmesystemer. På fritiden løper jeg maraton.

\paragraph{Forventninger til EiT}
På forhånd hadde jeg hørt flest negative holdninger til EiT.
Dette var fra andre studenter som hadde hatt faget.
Likevel hadde jeg selv en positiv innstilling, siden jeg ikke hadde hatt gruppearbeid tidligere i utdanningen på NTNU.
Derfor var jeg nysgjerrig på hvordan det ville være.
Jeg syntes også at det hørtes lærerikt ut å reflektere rundt samarbeidet i seg selv.
"Biologisk skattejakt på planeten Mars" var mitt andrevalg som landsby på grunn av fasinasjonen for romfart.
Jeg var klar over at landsbyen lå utenfor mitt fagfelt og det var spennende med en utfordring!