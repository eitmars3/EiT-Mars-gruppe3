Referat 15.04.2015

1. Innsjekk

1.1. Karsten
Litt trøtt, men sånn er det hver morgen. Har ikke gjordt så mye siden lørdag. Blitt kvitt jet-lagg.

1.2. Anna
Uke nr 9 uten røyk. Skal løpe sentrumsløpet i Oslo, må trene fram til det.

1.3. Martin
Glemte hva som skulle sies pga nedskriving.

1.4. Simen
Er syk, men ville ikke være fraværende. Har skrevet noen forslag til prosessrapporten.

1.5. Jonas
Har skrevet litt om meg selv. Har skrevet litt på prosjekt også. Er litt overtrøtt, har bare noen timer søvn fra i natt.

1.6. Ingelin
Har ikke gjordt noe EiT siden sist. Må jobbe med øvinger fram til fredag, 1,5 er ferdig. Måtte løpe til bussen i dag.

2. Dagens gjøremål

2.1. Jobbe med prosjektrapport (før lønsj)
2.2. JObbe med prosessrapport (etter lønsj)

3. Prosessamtale

Ordstyrer: Kjell

3.1. Karsten
Vi er ingen biologer, så det har ikke vært noen faglig utveksling på ekspertnivå. Øvelsene har gjordt inntrykk og gjordt oss mer komfortable med hverandre. Holdningene til EiT har vært positive fra start, særlig etter erfaringer fra andre grupper tidligere hvor samarbeidet har vært dårlig.

SITRA-øvelsen handla om å vurdere i hvilken sammenheng noe var satt. Vi fant ut at vi hadde hatt forskjellige oppfatninger av det. Vi ble også gjordt oppmerksomme på at jentene på gruppa ikke ble snakka direkte til til tide.

Har mye av gruppeadferden som Jonas. Ble oppmerksom på at jeg avbrøt andre med å fortsette på det de forklarte.

3.2. Jonas
Vi er i stand til å tulle med hverandre, noe som tyder på at vi kan stole på hverandre. Alle har vært åpne på å gjøre en god innsats med arbeidet, ingen har hatt innstillingen om at EiT er teit og ikke noe vits i å bruke tid på. Vi har ikke hatt personlige konflikter å snakke om. Tar selv ikke EiT fordi jeg må.

Å skrive rapport om prosess gjør det til noe viktig. Prosessaktiviteter i rammer har også bidratt.

Har vært klar over egen adferd i gruppe fra før, men fikk først i EiT mulighet for å eksperimentere med å endre dette. Har blitt mer tilbakeholden nå enn før. Noen ganger må man også være seg selv og snakke på. Det kan være nyttig å la praten gå også før å dele tanker høyt. Er sporadisk strukturert.

Tidlig i semesteret skulle alle tenke ut noe ved personlig adferd som kunne forbedres, og jeg tok for meg for mye prating, før det i det hele tatt ble noe problem i gruppa. Konflikter generelt fikk ikke tid nok til å vokse seg nevneverdig store. De ble diskutert og løst på et tidlig stadium.

3.3. Simen
Hadde ikke hørt om EiT. Landsbyen var andrevalg pga interesse for romfart. Ble overraska da de andre på gruppa heller ikke hadde ekspertise innen biologi. Har lært endel teori om gruppearbeid tidligere, men aldri prøvd det ut i praksis før. Det har egentlig ikke vært noen konflikter på gruppa.

"Mangel" på konflikter trenger ikke være et problem, bare det er mulig å knytte suksessen til teori. Alle har vært oppmerksomme på å måtte kunne ta imot kritikk i dette faget. Det ble gjerne gitt under grupperefleksjonene i slutten av landsbydagene.

Jeg prata kanskje litt mindre enn antatt, men fikk prata mer, særlig etter å bli kjent med de andre. Trodde jeg snakka i munnen til andre, men det var feil.

3.4. Martin
Enig i Karsten. Burde også vært et 1. klassefag.

Uten prosess hadde oppgaven sannsynligvis ikke gått så bra.

3.5. Ingelin
Hadde en god følelse av EiT fra start av. Fant ut av at resten av gruppa var gira på å gjøre det bra. Alle på gruppa er forskjellige, men alle fant seg til rette.

Gruppesammenkomsten har ikke gitt overraskende tegn til min adferd. Var klar over at jeg kunne si lite til tider. Ble kanskje mest overraska over at gruppa satte pris på lederegenskapene. Kanskje pga. det å være strukturert.

3.6. Anna
Hadde hørt dårlige saker om EiT, men kom med åpent sinn. Alle oppgaver har vært tatt seriøst. Vi har sluppet konflikter til tross for at alle er forskjellige.

Jeg har mye mer meninger enn jeg hadde trodd, var ikke bevisst på det.

3.7. Erik
Stemmer godt med hva dere sier, kanskje den mest velreflekterte gruppa. Det var god velvilje til å lære av faget. Er et "team" og ikke bare en strukturert gruppe.

3.8. Mai
Positiv gruppe som er åpen for å lære. Har også reflektert godt.

4. Utsjekk

4.1. Individuell refleksjon

4.1.1. Anna
Det har vært en litt umotivert stemning mhp. prosessrapporten. Vi burde prøve å holde motivasjonen helt til slutt. Bra jobbet med referat. Jonas har gjordt en bra jobb med å ordne prosjektrapporten. Bra initiativ av Simen for å komme i gang med prosessrapporten.

4.1.2. Martin
Har vært veldig sliten i dag. Vet ikke helt hvorfor, men det har gått ut over prestasjonene. Har gjordt lite i dag og har ikke deltatt så mye i diskusjoner. Er litt bekymra for at manglende valg av disposisjon av prosessrapporten kan virke hindrende eller forsinkende for rapporten. Ellers har Simen gjord et bra initiativ med hans utkast til prosessrapport, siden det er mer enn bare en disposisjon.

4.1.3. Jonas
Vi kom godt i gang med individuelt arbeid. Har ikke sett så mye på klokka. Ble mer ledertype i diskusjoner, for det er spennende og lufter tanker. Litt sporadisk leder? Martin tok fram dataen og fikk notert, men gjemte seg litt vel mye bak tastaturet til tider. Det ble bra med fart på slutten med spennende diskusjon.

4.1.4. Simen
Har vært syk, men det har gått bra. Godt at det ble en diskusjon til forslaget om prosessrapport, selv om det ikke førte til så mye i dag. Godt å få høre i prosessamtalen at vi virkelig er en sammensveisa gruppe. Godt at Karsten tok initiativ på prosessrapport på lørdag. Vi burde kanskje hatt forslag til dagens situasjon fra hver person.

4.1.5. Ingelin
Synd å komme for sent, løp til bussen. Vet ikke om jeg nøt diskusjonen like mye som Jonas. Vet ikke helt hvordan rapporten skal være, så det er vanskelig å skrive noe. Bare to uker igjen, så litt bekymra. Ellers bra dag. Begge roller har vært bra fylt i dag. Godt å være ferdig med prosjektet.

4.1.6. Karsten
God referering, men Martin falt helt ut på slutten av dagen. Også god leder i dag. Simen har vært usedvanlig deltakende tross sykdommen, kanskje mer enn vanlig. Enig i at prosessrapporten og disposisjonen er litt stress. Det er sagt x3. Liker det Jonas fortalte om å være positivt innstilt. Dagens situasjon, f.eks.: Litt for mye småskriving, uten å bli enige først?

4.2. Grupperefleksjon

Situasjon: Gruppa ble ikke enig om disposisjon for prosessrapporten.
Refleksjon: Gruppemedlemmene er muligens for respektfulle ovenfor hverandres meninger. Dette viser at vi er en faglig heterogen gruppe som gir grobunn for faglig diskusjon. Noen ganger virker dette ineffektivt, men gruppa ender opp med gode beslutninger. Det foregår ikke avstemninger, men forhandlinger.
Aksjon: Bli enige nå på fredag. Møte opp med argumenter.